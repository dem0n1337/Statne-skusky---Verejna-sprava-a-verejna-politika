# 18. Klastrová politika

## Definícia Klastra

**Klaster** (z anglického slova „cluster" - chumáč, roj, hrozno, zhluk = zomknutie alebo spojenie niekoľkých samostatných subjektov) tvorí *geograficky blízke zoskupenie vzájomne previazaných podnikov, špecializovaných dodávateľov, poskytovateľov služieb a súvisiacich inštitúcií v jednom odbore aj spoločností podnikajúcich v príbuzných odboroch*, ktoré spolupracujú, ale aj súťažia a majú charakteristické znaky.

Je to **dobrovoľným neziskovým záujmovým združením právnických osôb na báze princípu partnerstva**, ktoré spája subjekty, ktorých záujmom a poslaním je podpora a rozvoj daného regiónu v rôznych oblastiach.

**Cieľom** činnosti klastrov je aktívne zastupovanie záujmov klastra a jeho členov, so zameraním na pomoc, podporu a osvetu pri rozvoji regiónu.

Klaster vystupuje **nezávisle** voči štátnym orgánom, orgánom samosprávy obcí, miest a vyšších územných celkov, zamestnávateľom, odborovým organizáciám, politickým stranám a hnutiam a ďalším subjektom.

**Charakteristické znaky klastra:**
-   Geografická koncentrácia vzájomne prepojených firiem, dodávateľov, poskytovateľov služieb a inštitúcií.

## Klastrové iniciatívy

-   Klastrové iniciatívy sú aktivity organizované s cieľom **zvýšiť konkurencieschopnosť regiónu** za participácie vlády, regionálnej samosprávy, podnikateľov a subjektov vedy a výskumu.
-   Tieto iniciatívy sú považované za **významný faktor regionálneho rozvoja**.
-   Takéto prostredie vytvára podmienky pre **rozvoj inovácií**.
-   Členovia klastra disponujú konkurenčnou výhodou v podobe **rýchlejšej reakcie na nové smery rozvoja** a **väčšej flexibility manažérskeho rozhodovania**.
-   Ide o zvyšovanie efektívnosti ekonomických aktivít v regióne.

## Výhody Klastrov

-   **Zvyšujú produktivitu** umožnením prístupu ku špecializovaným vstupom.
-   **Konkurenčný nátlak** vo vnútri klastra a s ním spojený záujem o inovácie.
-   **Vznik nových firiem** a ich ľahšie udržanie na trhu, zakladanie tzv. spin-off firiem.
-   **Ľahší prístup k technológiám**.
-   Členom klastrov sú ponúkané **výhodné produkty v bankovníctve, účtovníctve, poradenstve a v oblasti marketingu a reklamy**.

## Nevýhody Klastrov

-   Strata suverenity
-   Možné úniky citlivých informácií
-   Potreba podriadiť sa dominantným firmám
-   Zlá identifikácia klastrov

## Rozdelenie Klastrov

Rozdeľujeme ich na:
-   **Technologické** klastrové organizácie (cca 30),
-   Klastrové organizácie v **cestovnom ruchu** (cca 13).

## Príklady Klastrov na Slovensku

### Technologické klastrové organizácie

*   **ABC - ACADEMIC BUSINESS CLUSTER**
    *   Vznik: rok 2011
    *   Zakladatelia: Ekonomická univerzita v Bratislave
    *   Vízia: podpora kooperácie akademickej obce s podnikateľskými subjektmi a subjektmi verejnej správy, vyhľadávanie a podpora talentov z radov študentov univerzít aj stredných škôl SR, podporu start up tímov, testovanie nových výrobkov, inovácií a služieb, podpora prezentácie výsledkov výskumných a vývojových činností na verejnosti cez rôzne workshopy a printové média a portály.

*   **KLASTER NA PODPORU INOVATÍVNYCH A ZELENÝCH TECHNOLÓGIÍ**
    *   Vznik: rok 2012
    *   Zakladatelia: Univerzita sv. Cyrila a Metoda v Trnave, komora Juhomoravského kraja, SARIO Trnava
    *   Vízia: inštitucionálne posilnenie inovačného potenciálu prihraničného regiónu formou výmeny skúseností a know how, podporou kooperačných vzťahov medzi podnikateľskými subjektmi, poskytovaním odborných informácií o inovatívnych a zelených technológiách

### Klastrové organizácie v cestovnom ruchu

*   BALNEA CLUSTER DUDINCE
*   Klaster regionálneho rozvoja -- západné Slovensko
*   Klaster Liptov
*   Klaster Orava
*   Klaster Turiec
*   Klaster Horehronie
*   Klaster Smolenice
*   Klaster Košice Turizmus
*   Klaster Topoľčany
*   Klaster cestovného ruchu Branisko - Bachureň
*   Klaster cestovného ruchu Slanské vrchy
*   Klaster cestovného ruchu Šariš
*   Klaster pohraničných hradov
*   Klaster Kremnické vrchy

*   **KLASTER LIPTOV**
    *   Vznik: rok 2008
    *   Kraj: Žilinský
    *   Zakladatelia: GINO PARADISE Bešeňová, Aquapark Tatralandia, Jasná Nízke Tatry a Ski&Bike park Ružomberok, mesto Liptovský Mikuláš, mesto Liptovský Hrádok a mesto Ružomberok.
    *   Vízia: vybudovať z Liptova európsky rozpoznateľnú destináciu cestovného ruchu, zvýšenie návštevnosti regiónu, budovanie atraktívnych produktových radov regiónu, vybudovanie systému riadenia cestovného ruchu v rámci regiónu, aktívna komunikácia s vernými a potenciálnymi návštevníkmi Liptova. 2010 -- Medzinárodná spolupráca Slovenska a Poľska - vznik Klastra Tatry.
